# zafeiriadis_coxtranslation_2020528
 Άσκηση cox -  Ιστορία της ηχητικής τέχνης
 
&nbsp;[00:27:31 – 00:35:40](https://youtu.be/hh_5_CAySXY?t=1650)

&nbsp;&nbsp;Ο Neuhaus άρχισε να εγκαθιστά διάφορα ηχητικά έργα, εγκαταστάσεις όπως τα ονόμαζαν, σε κλιμακοστάσια, σε σταθμούς του μετρό, σε πισίνες, σε ασανσέρ, και τα γέμιζε γενικά με αυτούς τους σύνθετους βόμβους, με σταδιακά κλικ ή άλλους ήχους που ήταν διακριτικοί αλλά ανεπαίσθητα ελαφρώς μεταμορφωτικοί. Το 1973, βρέθηκε τυχαία σε μια εκδήλωση σε πεζονησίδα του μετρό , στην πλατεία Times, στη Νέα Υόρκη και κυριεύθηκε από την επιθυμία να χρησιμοποιήσει αυτόν τον σπηλαιώδη χώρο ως θάλαμο αντήχησης στο ηχητικό του έργο. Τέσσερα χρόνια επίπονων διαπραγματεύσεων με τη μητροπολιτική αρχή διαμετακόμισης και τον Con Edison ακολούθησαν, μέχρι που ο Neuhaus έλαβε επιτέλους άδεια για να κατεβεί στον αεραγωγό και να εγκαταστήσει ένα δυνατό ηχείο και μερικές  αυτοσχέδιες, ηλεκτρονικές γεννήτριες ήχου με τα οποία σύνδεσε πρόχειρα τον φωτισμό της πόλης. Ο Neuhaus δημιούργησε τον ήχο μέσω της ακοής, αφουγκραζόμενος προσεκτικά το ηχητικό περιβάλον, δημιουργώντας επίπεδα συχνοτήτων και ήχων προερχόμενων από τύμπανα, με τον τρόπο που ένας ζωγράφος δημιουργεί χρωματικές επιστρώσεις και μορφοποιεί την μάζα, όπως ένας γλύπτης που εργάζεται με αόρατο υλικό. Όπως σε όλες τις εγκαταστάσεις του Neuhaus, ο ήχος έπρεπε να είναι, όπως αρεσκόταν να λέει, σχεδόν εύλογος, σχεδόν κατάληλος για το μέρος, αλλά και σχεδόν όχι . Επίσης, λίγο εκτός τόπου, άρα, μια μικρή παρεκτόπιση στην παλιά μας τοπογραφία. Το αποτέλεσμα, το οποίο εξακολουθεί να υπάρχει σήμερα, ήταν ένας ηχητικά πυκνός βόμβος, που όπως το περιέγραψε ο Neuhaus, έμοιαζε με τον απόηχο μεγάλων κουδουνιών, έναν ήχο που αντικατόπτριζε την ανήσυχη βοή που επικρατούσε σε όλη την πλατεία Times, που όμως την έλουζε επίσης σε ένα είδος μόνιμης ακουστικής απόχρωσης. Έτσι, το έργο αυτό πρωτοπαρουσιάστηκε το 1977, ήταν εκεί 24 ώρες την ημέρα, κατά τη διάρκεια 365 ημερών το χρόνο, λίγο πολύ, γιατί διαρκώς χαλούσε, πήγαινε εκεί για να το διορθώσει, μέχρι που έφυγε τελικά για την Ευρώπη το 1992, αφού είχε απηυδήσει να το επιδιορθώνει, οπότε το άφησε απλώς να υπάρχει. Στη συνέχεια, το 2002, το ίδρυμα τέχνης Dia αναβίωσε το έργο και το τοποθέτησε εκεί στο περιβάλλον όπου βρισκόταν και όπου εξακολουθεί να εκτίθεται από τότε, οπότε, εξακολουθεί να είναι ένα από τα σπουδαία έργα τέχνης της πόλης της Νέας Υόρκης. Οπότε απλά πρόκειται να παίξω το συντομότερο κλιπ. Πρόκειται να παίξω δύο κλιπ, αυτό και το επόμενο που πάρθηκαν απλά από το Youtube, συνεπώς αποτελούν την καλύτερη ηχογράφηση μη εγγράψιμων πραγμάτων που θα μπορούσατε να βρείτε διότι πραγματικά, το να βρίσκεστε σε αυτό το περιβάλλον και να το βιώνετε, με τον τρόπο που το βιώνετε με το σώμα σας, είναι πολύ διαφορετικού τύπου πράγμα από το να το παρακολουθείτε να παίζει, ωστόσο, ας το ακούσουμε. Έτσι, ο Neuhaus επινόησε την φράση ηχητική εγκατάσταση, αλλά δεν ήταν ο μόνος στην ανάπτυξη συνεχιζόμενων αξιοθέατων, ειδικών ηχοσυστημάτων κατά τη διάρκεια της δεκαετίας του 1960 και του 70. Ήδη από το 1962, ο μινιμαλιστής συνθέτης LaMonte Young άρχισε να οραματίζεται αυτό που ονόμασε σπίτι ονείρου, ένα χώρο που, όπως το έθεσε, θα επιτρέψει την μουσική, η οποία μετά από ένα χρόνο, 10 χρόνια, 100 χρόνια διαρκούς ήχου, όχι μόνο θα είναι ένας πραγματικός, ζωντανός οργανισμός με μια ζωή και μια δική του παράδοση, αλλά ένας με την ικανότητα να προωθείται από τη δική του ορμή. Αυτή η μουσική θα μπορούσε να παίζει χωρίς διακοπή για χιλιάδες χρόνια. Και πάλι, αυτή η ιδέα ότι ο ήχος είναι ένα τέτοιο συνεχές πράγμα που, με μια συγκεκριμένη έννοια, ακούμε και μπαίνουμε, αλλά με κάποιον τρόπο δεν ελέγχουμε. Αυτό το έργο, αυτό το έργο ονείρου, όπως τελικά εγκαταστάθηκε, παρουσιάστηκε για πρώτη φορά για δύο εβδομάδες, τον Ιούλιο του 1969, σε μια γκαλερί στο Μόναχο, όπου οι ταλαντωτές του Young δημιούργησαν ένα πεδίο τόνων που κυμαίνονταν γύρω στα 50 Htz, που στην Ευρώπη είναι η χρηστική συχνότητα και αυτό που ο Young ονόμασε κυρίαρχο βόμβο της πόλης. Η Zazeela, η Marian Zazeela, η συνεργάτης του, πρόβαλε καθαρές φωτεινές συχνότητες σε μεταλλικά αεικίνητα, τα οποία περιέγραψε ως αυτόφωτα, χρωματιστά σώματα, ελεύθερα αιωρούμενα σε μια ατμόσφαιρα συνεχώς κινούμενων τηλεγραφικών χτύπων. Μια δεκαετία αργότερα, το ίδρυμα τέχνης Dia χρηματοδότησε και πάλι ένα έργο, αυτό που θεώρησαν ως μόνιμο σπίτι ονείρου, στο πρώην κτήριο εμπορικών συναλλαγών της Νέας Υόρκης, στο κάτω Μανχάταν και αυτή η εγκατάσταση διήρκεσε έξι χρόνια , έως ότου οι διαφωνίες εντός του ιδρύματος οδήγησαν στον τερματισμό της χρηματοδότησής του και στη συνέχεια το έργο μετακόμισε στην τοποθεσία του δρόμου της εκκλησίας όπου βρίσκεται σήμερα, ακριβώς πάνω από το διαμέρισμα των Young και Zazeela και το ίδρυμα Dia το αγόρασε πρόσφατα και περιστασιακά το εγκαθιστά στον χώρο της στο Chelsea στη Νέα Υόρκη. Έτσι, ενώ οι εγκαταστάσεις του Neuhaus σηματοδοτούν διακριτικά και χρωματίζουν τον δημόσιο χώρο, τα σπίτια ονείρου των Young και Zazeela είναι πανίσχυρες ηχητικές παρουσιάσεις σε εσωτερικούς χώρους που επιτρέπουν στον καλλιτέχνη τον ακριβή έλεγχο των συχνοτήτων και των ψυχοακουστικών τους εφέ. Τόσο ο Neuhaus όσο και ο Young δούλεψαν με βόμβους, αλλά ενώ ο Neuhaus δημιούργησε τους ήχους του διαισθητικά, αυτοί του Young ήταν περίπλοκα δομημένοι μέσω ενός περίεργου συνδυασμού μαθηματικής ακρίβειας και αρχαίας Βεδικής φιλοσοφίας, με την αρχή ότι ο κόσμος είναι ήχος, αυτή η διάσημη φράση Nada Brahma. Αυτός είναι ο τίτλος μιας σύνθεσης που παίζεται επί του παρόντος στο σπίτι των ονείρων. Δεν πρόκειται να το διαβάσω, αλλά παίρνετε μια εικόνα. Είναι πολύ περίπλοκα, κατά κάποιο τρόπο μαθηματικά δομημένη και έχει επίσης αυτήν την αίσθηση προσέγγισης αυτής της έννοιας του κόσμου ως βασικά ηχητικού, και εμάς ως ανθρώπων που κατοικούμε σε αυτόν τον κόσμο. Και θα σας παίξω πάλι ένα κάπως κακής ποιότητας , αλλά τόσο καλό όσο οποιοδήποτε, κλιπ από το σπίτι των ονείρων.
